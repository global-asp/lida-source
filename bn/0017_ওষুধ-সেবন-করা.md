# ওষুধ সেবন করা

##
টমের দাঁতে ব্যথা। তার দাঁতে খুব ব্যথা হয়।

##
তাকে তার ডেন্টিস্টের সাথে দেখা করতে হবে, কিন্তু প্রথমে তার ব্যথার জন্য কিছু প্রয়োজন।

##
সে গাড়ি চালিয়ে নিকটস্থ ফার্মেসিতে যায়।

##
"আমার দাঁতে ব্যথা হচ্ছে" সে বলে। "আপনার কাছে কি এর জন্য কিছু আছে?"

##
"হ্যাঁ, এখানে কিছু ব্যথানাশক আছে। এগুলোর জন্য কোনো প্রেসক্রিপশন লাগবে না।"

##
"ধন্যবাদ। এগুলোর দাম কত?"

##
"এগুলোর দাম ৯ ইউরো। কিন্তু আপনার একজন ডেন্টিস্টের সাথে দেখা করা উচিত।"

##
"ঠিক আছে, আমি আগামীকাল সকালে আমার ডেন্টিস্টকে ফোন করব।"

##
"আপনার যদি আরও শক্তিশালী ওষুধের প্রয়োজন হয়, তবে আপনাকে আপনার ডেন্টিস্ট বা ডাক্তারের কাছ থেকে একটি প্রেসক্রিপশন নিতে হবে।"

##
"ধন্যবাদ! বিদায়।"

##
* License: CC BY
* Text: Espen Stranger-Johannessen
* Illustration: Sara Rumen Krotev
* Translation: Tahmina Akter
* Language: bn
