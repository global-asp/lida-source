# জামা-কাপড় কেনা

##
আলীর শার্টটা পুরোনো। তার নতুন একটা শার্ট দরকার।

##
সে শপিং মলে নতুন জামা-কাপড় কিনতে যায়।

##
শপিং মলে সে পোশাকের দোকান খুঁজে পায় না।

##
দিকনির্দেশনার জন্য সে একটি দোকানে যায়। সে জিজ্ঞাসা করে, "জামা-কাপড় কিনতে কোন দিকে যেতে হবে?"

##
দোকানদার শপিং মলের অন্য দিকটা দেখায়। পোশাকের দোকান উল্টো দিকে!

##
আলী ভিতরে গিয়ে একটি শার্ট খোঁজে। শার্টগুলি তার জন্য খুব বড় এবং বেশ দামী।

##
শার্টের পরিবর্তে সে নতুন দুটি প্যান্ট কিনে, কারণ সেগুলি ছাড়ে বিক্রয় হচ্ছে। সে সিদ্ধান্ত নেয় যে পরের মাসে বেতন পেলে সে একটি শার্ট কিনবে।

##
* License: CC BY
* Text: Espen Stranger-Johannessen
* Illustration: Sara Sahar Haidari
* Translation: Tahmina Akter
* Language: bn
