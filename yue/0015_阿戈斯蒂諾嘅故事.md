# 阿戈斯蒂諾嘅故事

##
我個名叫做阿戈斯蒂諾，今年五十一歲。我嘅工作就係用單車送外賣。我有兩個女，不過我哋都唔係好講嘢。因為我同佢哋媽媽離咗婚，所以我哋都冇再一齊住。

##
因為離咗婚之後我比唔起租，所以我同我媽媽一齊住。呢個城市啲租金好貴。

##
幾個月前我曾經係一間公司到做清潔工。我幫手做維修，搬箱同幫助一啲有需要嘅人。有一日我公司炒咗我，但我都唔知點解。

##
我見得好多人都係踩單車送外賣。我都識得踩單車，所以就去咗最大嘅外賣公司見工。每個外賣佢哋會比三蚊歐羅我。我一日賺到四十蚊歐羅。如果我好彩同埋有客人俾小費，我就會賺到六十蚊歐羅。

##
我冇有薪假期，冇有薪病假，乜嘢權益都冇。雖然我唔認為咁樣係啱，但係我真係好需要份工。好多其他嘅同事都係喺第二個國家到移民過嚟。

##
每日都有好多送外賣嘅人受傷出意外。之前有一個二十五歲嘅外賣員比車撞到，然後死咗。好遺憾因為佢嘅死先令到當局開始注意到我哋。

##
我哋聯同其他公司嘅外賣員喺本地工會一齊上咗一堂關於工人權益嘅課程。佢哋免費提供法律意見。我哋都糾結緊去爭取更加多嘅認可同權益。

##
經過一段好長嘅時間我哋嘅努力冇白費到。一間大型嘅外賣公司需要比好多嘅罰款同埋要比所有員工一份固定嘅工作。呢個係全球第一次發生。睇嚟終於要開始進步。

##
* License: CC BY
* Text: LIDA Italia
* Illustration: Billie Cejka Risnes
* Translation: Stephanie Hung
* Language: yue
