# Маликова прича

##
Зовем се Малик и имам 39 година. Рођен сам у Авганистану. Моја религија се разликује од главне религије у Авганистану.

##
Људи који припадају мојој вери су били прогоњени дуги низ година. Ово је било веома тешко за моју породицу.

##
Пре неколико година је избио рат. Плашио сам се да ће ме убити. Напустио сам породицу да бих отишао у Европу и започео нови живот.

##
Пешачио сам много километара. Понекад нисам имао шта да једем нити где да спавам. Неки од људи са којима сам путовао су умрли.

##
Коначно сам стигао. Упознао сам неке људе из своје земље који су ми помогли. Не знам шта бих без њих.

##
Почео сам да учим језик, али је било тешко. Знао сам да је познавање језика важно за добијање посла.

##
Студирао сам неколико година, прво да бих научио језик. Било је тешко, али уживам у учењу нових ствари.

##
После студија сам кренуо да радим. Прво сам радио у једном ресторану, а онда сам постао наставник јер желим да помажем другима.

##
Надам се да ћу се једног дана вратити у Авганистан. Тамо је многим људима потребна помоћ, а ја желим да им помогнем.

##
* License: CC BY
* Text: LIDA Italia
* Illustration: Vilius Aistis Vilimas
* Translation: Jelena Ličina
* Language: hbs
