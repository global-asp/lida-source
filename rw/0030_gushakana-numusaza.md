# Umugabo w'umusaza

##
Nibwiraga ko abagabo bo muri Norway ari bo ba mbere ku isi, ariko si ko biri. Mbere y'uko mpura n'uwabaye umugabo wanjye, nakoraga mu ruganda muri Bangkok, we atuye muri Pattaya. Twahuriye kuri Interineti duhita dutangira gukundana.

##
Nyuma y'igihe twemeranyije kubana. Nturuka mu muryango ukennye, ku bw'ibyo, kugira umugabo w'umuzungu uzita ku muryango wanjye byabaye imwe mu mpamvu zatumye mbana na we.

##
Twimukiye muri Norway, mpita ntangira kujya ku ishuri kwiga ururimi rwa ho. Byari ibihe bigoye. Nta perimi nari mfite, bityo umugabo wanjye yantwaraga ku ishuri, akantegereza ubundi akanangarura. Hari harimo urugendo rw'isaha. Nyuma y'igihe twimukiye hafi y'aho ariko yahisemo gukomeza kujya anjyana ku ishuri. Ntago yashakaga ko nijyana.

##
Kuva naza muri Norway sinigeze ntunga ifaranga. Rimwe, umugabo wanjye yampaye amafaranga yo kurya, ariko kubera ko nari mfite udufaranga duke, ndayabika. Ku ishuri, abacuti banjye bashaka kumfasha kubona akazi, ariko umugabo wanjye ntabikozwa. Yumva ko ngo gukora amasuku ari akazi katankwiriye.

##
Ahubwo yampaye akandi kazi ko kubaka igaraje. Kuko yari bosi, ni njye wakoraga buri kimwe. Ntago yabashaga gukora byinshi kuko yari arwaye. Nta n'iritoboye yampaye mu mafaranga yakuye mu kubaka igaraje.

##
Umunsi umwe, yambwiye ko ngo irungu rimwica iyo yasigaye mu rugo wenyine, maze afata umwanzuro ko tugomba kuzana imbwa. Njye nta mbwa nashakaga, kuko navaga ku ishuri naniwe kandi nabaga mfite imikoro yo ku ishuri. Yavuze ko azajya atembereza imbwa buri munsi, ariko nyuma y'ibyo nkasabwa kuzajya mwitaho ndetse nkita no ku mbwa.

##
Sinzi icyo ejo hazaza hampishiye. Gahunda mfite ni uguhindura ikigo, ariko umugabo wanjye ntabishaka. Ari guteganya kwimukira ahandi kugira ngo ananize. Ndashaka kumubera ibamba, ariko sinzi uko nzabigenza. Ntago byoroshye gutura mu mahanga unabana n'umugabo w'umusaza nkuko nabitekerezaga.

##
* License: CC BY
* Text: Aranya
* Illustration: Sunniva Høiby-Øiset
* Translation: Abisange Iragena Sandrine
* Language: rw
