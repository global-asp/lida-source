# Gushaka akazi

##
Alisha akeneye akazi kubera ko umuryango we ukeneye amafaranga yo kugura ibyo kurya n'imyambaro.

##
Alisha ntiyakoraga mu gihugu akomokamo, ariko azi guteka kandi akunda kuganiriza abantu.

##
Wenda yakora muri resitora se? Alisha arimo gushakisha akazi kuri interineti.

##
Abonye itangazo ry'ahantu bakeneye umutetsi. Ni umuntu wo guteka muri resitora.

##
Agiye muri interview y'akazi. Umuyobozi wa resitora amubwiye ko bakeneye umuntu wize ibyo guteka.

##
Alisha arababaye ariko ajya gufata amasomo ajyanye no guteka no kwakira abantu. Yizeye ko ayo masomo azatuma abona akazi muri restora.

##
Alisha agomba kubanza kwimenyereza umwuga muri resitora. Nubwo akora adahembwa, bimufasha kugira ubunararibonye mu kazi.

##
Ibijyanye n’ayo masomo na byo yabyongeye muri CV ye. CV iba igaragaza akazi kose umuntu yakoze ndetse n'amasomo yafashe.

##
Nyuma yaho Alisha agiye muri interview y'akazi muri restora maze barakamuha. Ni akazi kagoye. Inshuro nyinshi aba asabwa gukora nimugoroba, igihe abana be bari mu rugo bavuye ku ishuri.

##
Atewe ishema no kuba yarabonye akazi, kuko kamufasha kugurira umuryango we ibyo kurya n'imyambaro, bivuye mu mafaranga ye bwite.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Abisange Iragena Sandrine
* Language: rw
