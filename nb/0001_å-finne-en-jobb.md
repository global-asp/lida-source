# Å finne en jobb

##
Alisha trenger å finne en jobb fordi familien hennes trenger penger til mat og klær.

##
Alisha jobbet ikke i hjemlandet, men hun er flink til å lage mat og liker å snakke med folk.

##
Kanskje hun kan jobbe på restaurant? Alisha søker på Internett etter stillingsannonser.

##
Hun finner en stillingsannonse som kokk. Det er en som lager mat i en restaurant.

##
Hun drar til jobbintervjuet. Restaurantsjefen sier til henne at de trenger noen som er utdannet kokk.

##
Alisha er skuffet, men hun tar et kurs som heter «Mat og reiseliv». Hun håper det kommer til å hjelpe henne med å få jobb på en restaurant.

##
Alisha må jobbe på en restaurant som en del av utdanningen. Hun får ikke lønn, men hun får arbeidserfaring.

##
Hun legger til informasjon om kurset på CV-en sin. En CV er en beskrivelse av alt arbeidet hun har gjort og alle kursene hun har tatt.

##
Neste gang Alisha skal på jobbintervju på en restaurant, blir hun tilbudt jobben. Det er hardt arbeid. Hun må ofte jobbe om kvelden, når barna hennes er hjemme fra skolen.

##
Hun er stolt av at hun har fått en jobb så hun kan kjøpe mat og klær til familien sin for sine egne penger.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Espen Stranger-Johannessen
* Language: nb
