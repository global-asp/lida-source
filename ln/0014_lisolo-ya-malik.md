# Lisolo ya Malik

##
Nkombo na ngai Malik mpe nazali na mbula 39. Nabotama na Afghanistan. Lingomba na ngai ekeseni na oyo ya bato ya Afghanistan.

##
Banda ba mbula mingi, bato ya lingomba na ngai banyokuamaki. Ezalaki mpasi mingi mpo na libota na ngai.

##
Eleki mwa ba mbula etumba moko esalemaki. Nabangaki ete bakoboma ngai. Natikaki libota na ngai bakende na poto mpe babanda bomoi ya sika.

##
Natambolaki bakilometre mingi. Ba ntango mosusu kozangaki bilei mpe esika ya kofanda. Bato misusu oyo nazalaki kosala mobembo na bango bakufaki.

##
Na nsuka nakomaki. Nakutanaki na bato misusu ya mboka na ngai oyo basungaki ngai. Nayebaki te nini nalingaki nasala soki bango te.

##
Nabandaki koyekola monoko ya koloba, kasi ezalaki mpasi. Nayebaki ete koloba monoko ezalaki na ntina mpo na kozwa mosala.

##
Nayekolaki mibu ebele, na ebandeli mpo na koyekola monoko yango. Ezalaki mpasi, kasi nazo sepela koyekola makambo ya sika.

##
Nsima ya koyekola nabandaki kosala. Ya liboso nabandaki tosala na restora, mpe na nsima nakomaki molakisi mpo nalingaka kosunga basusu.

##
Nazali na elikya ya kozonga na Afghanistan mokolo mosusu. Bato mingi kuna bazali na mposa ya lisalisi, mpe nazali na mposa ya kosalisa bango.

##
* License: CC BY
* Text: LIDA Italia
* Illustration: Vilius Aistis Vilimas
* Translation: Paul Fuila
* Language: ln
