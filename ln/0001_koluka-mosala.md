# Koluka mosala

##
Alisha asengeli koluka mosala mpo ete libota na ye ezali na mposa ya mbongo mpo na bileyi mpe bilamba.

##
Alisha atikala kosala mosala moko te na mboka na ye, kasi ayebi kolamba malamu mpe alingaka kosolola na bato.

##
Tango mosusu akokaki kosala na restora? Alisha azoluka na Internet bisika oyo bazali koluka bato ya kosala misala.

##
Amoni liyebisi moko mpo na mokonzi. Wana ezali moto oyo alambaka na restora.

##
Akeyi mpo na mituna ya mosala. Mokambi ya restora ayebisi ye ete bazali na mposa ya moto oyo alanda mateya ya mokonzi ya kolamba.

##
Alisha alembi nzoto, kasi alandaki mateya oyo babengi "Bileyi mpe boyambi bapaya". Azali na elikya ete yango nde ekosalisa azwa mosala na restora.

##
Alisha asengeli kosala na restora lokola moyekoli ya mosala. Bazo futa ye te, kasi azozwa mayele ya mosala.

##
Abakisi na CV na ye makambo matali mateya. CV elakisi mosala nyonso oyo asala mpe mateya nyonso oyo alanda.

##
Mbala ya nsima Alisha akeyi mpo na mituna ya mosala na restora, bapesi ye mosala. Ezali mosala makasi. Mingimingi asengeli asala na mpokwa, ntango bana na ye bawutaka kelasi.

##
Azali na lolendo mpo azwi mosala oyo ezali kopesa ye makoki ya kosombela libota na ye bileyi mpe bilamba na mosolo na ye moko.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Paul Fuila
* Language: ln
