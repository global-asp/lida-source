# Loyembo ya bandeke na ntɔngɔ

##
Yulia, na mobali na ye mpe mwana na bango ya moke ya mwasi bazalaki kofanda na mwa mboka moko ya kimya na Ukraine. Ntongo nyonso Yulia azalaki kolinga kolamuka na makelele ya bandeke . Akanisaki ata moke te ete mokolo mosusu akofanda mosika na ndako na ye, to mpe akozanga kolamuka na makelele ya bandeke na ntongo.

##
Mobali na ye azalaki ntango nyonso komilela ete aza na mosolo mingi te mpe abandaki komela masanga mingi. Bazwaki mokano ya kokende na Portugal. Mbala mosusu kuna bakokoka kozwa mbongo mingi mpo na kotonga ndako mpe kobongisa libota na bango mpo na mikolo mikoya.

##
 Yulia amesanaki malamu na ndako na ye ya sika, mpe abandaki kosala mosala ya kotya bopeto. Ba kiliya na ye bazalaki kosepela mingi na mosala makasi oyo azalaki kosala mpe na lolenge naye ya kozala na botosi. Nzokande, mobali na ye azalaki komiyoka neti bazokipe ye lisusu te ata moke. Lokola azalaki molangwi masanga, bakonzi ya mosala bazalaki kotyela ye motema te mpe bazalaki kolinga te kopesa ye mosala.

##
Mokolo moko abandaki kogangela Yulia. Na nsima, abandaki kotindika ye. Koganga mpe kobeta ekomaki makasi mingi, mingimingi soki alangwe masanga. Yulia azalaki kobanga mpo na bomoi na ye moko mpe ya mwana na ye ya mwasi, kasi ayebaki te soki akosala nini

##
Nsima na nioso oyo elekaki, ntango Yulia akendaki na lopitalo na lombango na loboko na ye yakobukana, bayebisaki ye ete mobulu na kati ya libota ezali likambo monene na Portugal. Bayebisaki ye lisusu ete ezali mbeba mpe asengeli koyebisa yango na pulusi.

##
Yulia alembaki mpenza mpe alingaki te ete mwana na ye ya mwasi ya moke akola na ndako oyo ezali na mobulu mokolo na mokolo. Yulia asosolaki ete bilembo ya komonisa mpasi bizalaki ntango nyonso wana, ata soki ezalaki kozwa balolenge misusu.

##
Yulia akendaki na ebombamelo ya basi, epai wapi amiyokaki ete azali na esika ya kimia koleka esika awuti. Atikala koyoka bongo te mpo ete azalaki kolamuka na makelele ya bandeke na ntongo.

##
* License: CC BY
* Text: LIDA Portugal
* Illustration: Vilius Aistis Vilimas
* Translation: Paul
* Language: ln
