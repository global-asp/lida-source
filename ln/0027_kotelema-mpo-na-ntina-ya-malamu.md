# Kotelema mpo na ntina ya malamu

##
Edson abotama na Angola, kaka nsima mboka ezwaki lipanda. Azalaki mwana mobali moko molayi. Mpo na kimolayi na ye atelemaki. Bato oyo bazalaki kopesa minduki na bana mpo na kobunda lokola basodá na bitumba ya bana mboka balingaki bana mibali lokola ye.

##
Mama na ye azalaki kobanga ete bakanga ye, yango azwaki mokano ya kotinda ye na Portugal mpo afanda na tata mwasi. Akanisaki akozala na kimia kuna.

##
Ezalaki mpasi na ebandeli, lokola Edson azalaki kozanga ntango ya molunge, bileyi ya mboka na ye mpe, mingimingi koleka, ndenge mama na ye azalaki koyamba mpe kopesa ye lipwepwe.

##
Azalaki koloba Portugais malamu te mpe amonaki yango mpasi mpo na kolanda mateya mpe kosolola na baninga na ye ya kelasi. Amitunaki soki ezalaki mpenza likanisi ya malamu ya koya na Portugal.

##
Mokolo moko molakisi moko amonaki ndenge azalaki malamu na lisano ya basketball. Akotaki na ekipi moko ya basketi mpe alongaki malamu mingi. Ayebanaki na eteyelo mpe akomaki na baninga ebele. Akómaki mpe komitiela motema mingi.

##
Sikoyo, lokola akómi mokóló, Edson azali koyekolisa bana oyo bakimá mboka na bango mpe bato mosusu mpo ete bazanga ntina té na miso ya bato. Mbala moko, molayi na ye etiaki ye na likama ya kokoma soda na kibomwana. Sikoyo, molai na ye ezali kopesa ye makasi ya kosalisa bato mosusu mpo bámiyoka ete babatelami.

##
* License: CC BY
* Text: LIDA Portugal
* Illustration: Sunniva Høiby-Øiset
* Translation: Paul Fuila
* Language: ln
