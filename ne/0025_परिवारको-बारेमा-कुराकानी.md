# परिवारको बारेमा कुराकानी

##
"के तिम्रो परिवार छ?"

##
"हजूर, मेरो श्रीमान् र मेरा दुई छोरी र एक छोरा छन्।"

##
"मेरा पनि दुई छोरी छन्, तर मेरो सम्बन्ध विच्छेद भइसक्यो।"

##
"तिम्रा छोरीहरू कति वर्षका भए?"

##
"मीना चार वर्षकी भइन्। उनी शिशु-विद्यालय जान्छिन्। मिरियम दस वर्षकी भइसकिन् , त्यसैले उनी विद्यालय जान्छिन्।"

##
"मेरा सबै छोराछोरी विद्यालय जान्छन्। मेरो छोराले अर्को वर्ष पढाई सकाउनेछ।"

##
"धेरै राम्रो! छोराछोरी कति छिटो हुर्किछन् है। पढाई सकेपछि छोरा के गर्न चाहन्छन्?"

##
"ऊ जागिर खान चाहन्छ, तर म उसलाई बरु विश्वविद्यालय जानुपर्छ र अझै पढ्नुपर्छ भन्छु।"

##
"धेरै राम्रो कुरा गर्नुभयो। म पनि आशा गर्छु कि मेरा छोराछोरीहरू कुनै दिन विश्वविद्यालय जानेछन्।"

##
* License: CC BY
* Text: Espen Stranger-Johannessen
* Illustration: Billie Cejka Risnes
* Translation: Anup Aryal
* Language: ne
