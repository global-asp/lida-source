# कपडा किन्ने

##
अलीको सर्ट पुरानो भएको छ। उसलाई नयाँ सर्ट चाहिएको छ।

##
ऊ नयाँ लुगा खोज्न सपिङ मल जान्छ।

##
त्यहाँ उसले कपडा-पसल फेला पार्न सक्दैन।

##
ऊ एउटा अर्को पसलमा गएर निर्देशन सोध्छ। "लुगा किन्ने पसल कता छ?" उसले सोध्छ।

##
पसलेले सपिङ मलको अर्को छेउतिर औंल्याउँछ। कपडा पसल ठ्याक्कै उता तिर छ!

##
अलि कपडा पसल भित्र जान्छ र सर्ट हेर्छ। उसका लागि सर्टहरू धेरै ठुला छन् र धेरै महँगा पनि छन्।

##
उसले सर्टको सट्टा नयाँ जोडी सुरुवाल किन्छ किनभने सुरुवालहरू छुटमा उपलब्ध थिए। उसले अर्को महिना तलब पाएपछि सर्ट किन्ने निर्णय गर्छ।

##
* License: CC BY
* Text: Espen Stranger-Johannessen
* Illustration: Sara Sahar Haidari
* Translation: Anup Aryal
* Language: ne
