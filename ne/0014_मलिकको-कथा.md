# मलिकको कथा

##
मेरो नाम मलिक हो र म ३९ वर्षको भएँ। मेरो जन्म अफ्गानिस्तानमा भएको थियाे। मेरो धर्म अफ्गानिस्तानको मुख्य धर्म भन्दा फरक छ।

##
धेरै वर्षदेखि मेरो धर्मका मानिसहरूलाई सताइएको छ। यसले गर्दा मेरो परिवारलाई धेरै गाह्रो भएको छ।

##
केही वर्षअघि एउटा युद्ध भएको थियो। मलाई पनि मार्छन् कि भन्ने डर थियो। म मेरो परिवार छोडेर नयाँ जीवन सुरु गर्न युरोप गएँ।

##
म धेरै लामो बाटो हिँडें। कहिलेकाहीँ मसँग खानेकुरा र बस्ने ठाउँ पनि हुँदैन थियो। मसँगै यात्रा गरेका केही व्यक्तिहरू मरे।

##
अन्ततः म आइपुगें। मैले आफ्नै देशका केही मानिसहरूलाई भेटे जसले मलाई मद्दत गरे। मलाई थाहा छैन म तिनीहरू बिना के गर्ने थिएँ।

##
मैले भाषा सिक्न थाले, तर त्यो गाह्रो थियो। जागिर पाउनको लागि भाषा बोल्नु महत्त्वपूर्ण छ भन्ने मलाई थाहा थियो।

##
मैले भाषा सिक्न सुरुमा धेरै वर्ष अध्ययन गरें। यो गाह्रो थियो, तर मलाई नयाँ कुरा सिक्न रमाइलो लाग्छ।

##
पढेपछि काम गर्न थालेँ। पहिले मैले होटेलमा काम गरेँ, र त्यसपछि म शिक्षक भएँ किनभने म अरूलाई मद्दत गर्न चाहन्छु।

##
म एक दिन अफ्गानिस्तान फर्कने आशा गर्छु। त्यहाँ धेरै मानिसहरूलाई मद्दत चाहिएको छ र म तिनीहरूलाई मद्दत गर्न चाहन्छु।

##
* License: CC BY
* Text: LIDA Italia
* Illustration: Vilius Aistis Vilimas
* Translation: Anup Aryal
* Language: ne
