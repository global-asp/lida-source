# तपाईंलाई कस्तो प्रकारको संगीत मन पर्छ?

##
तुलिमालाई संगीत मन पर्छ। उनी हरेक दिन संगीत सुन्छिन्।

##
उनका साथीहरू कार्लोस र अनिता पनि संगीत मन पराउँछन्।

##
"तुलिमा, तिमीलाई कस्तो प्रकारकाे संगीत मन पर्छ?" कार्लोस सोध्छन्।

##
"मलाई पश्चिमी संगीत मनपर्छ, तर म मेरो देश इथियोपियाको संगीत बढी मन पराउँछु।"

##
"म कोलम्बियाबाट आएको हुँ। म साल्सा मात्र सुन्छु। यो नाच्नका लागि उत्कृष्ट संगीत हो," कार्लोस भन्छन्।

##
अनिता भन्छिन्, "मलाई प्रेमप्रसंगका गीत र मन खुसी बनाउने संगीतहरू मन पर्छ।"

##
तपाईंलाई कस्तो प्रकारको संगीत मन पर्छ?

##
* License: CC BY
* Text: Espen Stranger-Johannessen
* Illustration: Sara Rumen Krotev
* Translation: Anup Aryal
* Language: ne
